## Methodologie

<p align="center">
  <img src="./images/methodologie.png" alt="Methodologie proces" width="100%">
</p>

De methodologie is opgebouwd volgens het double diamond ontwerpmodel en bestaat uit de fasen discover en define.

In de discover-fase (september–oktober) wordt het probleemveld verkend aan de hand van kwalitatief en vergelijkend onderzoek. Eerst worden diepte-interviews uitgevoerd met gezinnen met jonge kinderen (N=3) om inzichten te verkrijgen in hun ervaringen, noden en pijnpunten. Deze interviews vormen de basis voor het definiëren en aanscherpen van het probleem en het opstellen van eerste design requirements. Parallel hieraan wordt een benchmarkonderzoek uitgevoerd (N=10), waarbij bestaande oplossingen, producten en initiatieven worden geanalyseerd. De combinatie van deze inzichten resulteert in een aangescherpt probleemkader en de ontwikkeling van een persona die de kerngebruiker representeert. De discover-fase wordt afgerond met een eerste pitch waarin de onderzoeksbevindingen, het ontwerpvraagstuk en het initiële concept worden gevalideerd.

In de define-fase (november–januari) verschuift de focus naar conceptontwikkeling en validatie. Op basis van de persona en de geformuleerde design requirements wordt een storyboard opgesteld dat het gebruiksscenario visualiseert. Vervolgens worden concepten iteratief getest via rapid prototyping en twee testwaves. In beide testwaves werden concepten geëvalueerd aan de hand van concept testing, Wizard of Oz  testing en waren zowel ouders als kinderen actieve participanten.  In wave 1 (N=2) worden vroege concepten geëvalueerd aan de hand van een projectie en cardboard prototypes met aandacht voor begrijpelijkheid en eerste reacties van gebruikers. De verkregen feedback leidt tot bijsturing en verfijning van de ontwerpcriteria. In wave 2 (N=4) worden de aangepaste concepten verder getest met gebruik van een houten prototype en protopie. Ook werd het begin van het verhaal (startsignaal) getest, dit met behulp van figma, protopie, het houten prototype en een cardboard prototype. De focus ligt hier op interactie en haalbaarheid. De define-fase wordt afgesloten met een tweede pitch waarin het gevalideerde concept en de finale design requirements worden gepresenteerd.